不見如虛空 不見自過去自在不思議 此理不應說

彼主何最上 彼亦自無定善惡各自性 智者知無邊

因業有苦樂 彼說何等作先因若不有 果報誰云得

云何不作恒 彼無於別見彼作旣無別 何得見彼彼

若見和合因 無復云自在此和合無主 彼法乃無主

彼愛不自愛 此愛而無作所得而由他 何云自在作

彼不作過去 謂若恒不滅愛此最上數 謂世間恒常

有情塵闇蔽 住此惡功德謂此說最上 此說世間惡

一三之自性 不合而無有是德無所有 彼各各三種

功德雖無聲 此聲有還遠如衣等無心 由此生快樂

色性之亦然 觀之性無有彼等快樂因 有無若衣等

此衣等快樂 此乃性快樂彼等之快樂 不能得久遠

彼得是微細 云何彼麤細快樂如是實 思惟何不受

離麤得微細 微細不久遠一切物亦然 久遠何不得

快樂得不麤 快樂不常定彼無有所生 此說不眞實

彼眞實德生 彼得無欲住爲食不淨食 而有於因果

愛無價之衣 買睹羅種子不愛世間癡 彼住眞如智

彼智世間有 云何而不見同彼世間量 若此分明見

世量而非量 彼無妄言說是故觀眞如 彼空而不生

知性之不觸 是性而無執彼性實非實 是故非實性

