端彼摩尼恭敬心 用奉供養於如來及彼淸淨妙法寶 佛功德海量無邊

世間所有諸妙花 乃至妙果及湯藥所有珍寶澄淸水 悉皆奉供而適意

山中之寶及衆寶 適悅樹林寂靜處蔓花莊嚴樹光明 結果低垂枝

人間天上香塗香 乃至劫樹及寶樹池水淸淨復莊嚴 鵝鴻好聲極適意

穀自然生非所種 別別莊嚴而供養等虛空界量廣大 此一切有悉受用

我今所獻幷子等 供養最上佛牟尼爲我不捨於大悲 受彼最上之供養

我以無福大貧窮 更無纖毫別供養我今思惟爲自他 願佛受斯隨力施

我自身施一切佛 以自身等遍一切加被我作上有情 有情恒常佛教化

我得如來加被已 化利有情無怖畏過去罪業悉遠離 未來衆罪不復作

寶光明處甚適悅 天蓋莊嚴奉眞如水精淸淨復光明 種種妙堂香浴作

大寶甁滿盛香水 復著適意諸妙花洗浴如來無垢身 我當讚詠獻歌樂

淸淨香熏上妙衣 用蓋覆彼最上色我今獻此上衣服 願佛慈悲哀納受

種種柔軟妙天衣 彼莊嚴中而最上供養如來幷普賢 及彼文殊觀自在

