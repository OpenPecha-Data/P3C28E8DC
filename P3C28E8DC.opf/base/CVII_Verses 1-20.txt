智者行忍辱 菩提住精進懈怠遠離福 如離於風行

精進力何解 彼要分別說懈怠不精進 如毒宜自觀

貪味於睡眠 謂快樂無事輪迴苦可嫌 而從懈怠生

煩惱之舍宅 懈怠力牽入已到無常門 云何今不知

精進爲自他 此行汝不見懈怠復睡眠 此如屠肆牛

若此而不見 一切道皆斷彼旣無所得 云何樂睡眠

若得於威儀 無常而忽至施爲不可及 何以住懈怠

精進而不修 安然若精進忽然趣無常 思惟而苦苦

見彼焰魔門 苦惱復情急刹那而淚下 眷屬不能救

聽聞地獄聲 自念業熱惱身住不淨處 驚怖不能極

地獄苦極惡 惡業何復作如魚鼎中活 彼得如是怖

地獄業作已 乃受湯火苦身糜爛苦惱 如何得淸淨

魔王多苦人 捉人送無常無常苦可畏 此見懈怠果

愚迷著睡眠 此過而不劣入於大苦河 復不得人身

除樂最上法 無邊樂種子懈怠幷戲笑 苦因汝何樂

見負嗔力多 知彼自精進自他各所行 如自他平等

我何得菩提 而無分別作以如來眞實 實言正解脫

彼蚊蚋虻蠅 及蟲蝦蜆等若獲精進力 亦當得菩提

彼我何生人 能知利不利恒知諸精進 何不得菩提

或捨於手足 於此而生怖愚迷違師教 此利彼不知

