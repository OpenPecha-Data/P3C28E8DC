若有男女等 合掌多恭敬善利非算數 無罪可稱說

有善用自金 遠離棄擲怖此行若能行 得最上寂靜

彼人有此獲 我自得無異明了如是行 何不趣寂靜

一心住貪愛 此爲下趣牽業感焰魔門 前見見可怖

彼門是汝冤 煩惱今不同分明住貪愛 今見何能脫

過咎自藏護 一一他眼見彼今所食噉 妒忌何不護

飛鷲常所貪 唯愛此肥肉復以血莊嚴 此食偏所重

喻見鬼形容 枯瘦及行動相貌旣如是 睹之堪可怖

口吻及牙涎 皆從不淨生不淨非所堪 食飮彼何愛

睹羅綿藏觸 細滑樂嬉戲臭穢豈不漏 慾者心自迷

此貪謂若蓋 迷者堅樂著無著卽無事 云何而不離

衰老相隨生 肉泥加飾染不識彼空幻 而復樂歍吻

如袋不淨滿 迷人不思惟不淨如是多 彼汝何喜行

身肉非淨成 愚智而皆見自性元無心 云何妄愛肉

若彼無愛心 是得分明見若能無彼此 自不見歍吻

別有非不淨 而自不希有如是不自淨 彼汝非希有

愚迷不淨心 體喻於蓮花慧日照開敷 非淨身何愛

不淨今無常 染愛今不正欲出正淨身 云何由染愛

云何歍吻他 由貪彼不淨於彼不淨地 種子生增長

汝受不淨身 此身唯蟲聚是身旣非淨 非淨不可愛

