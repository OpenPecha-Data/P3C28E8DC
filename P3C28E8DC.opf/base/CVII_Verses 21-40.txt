斷壞及燒煮 無邊皆拔出無數俱胝劫 而未得菩提

歷此無數苦 久久證菩提喻若毒苦傷 毒盡苦皆出

作一切醫人 救療諸病苦是故苦消除 一切病皆少

是故說救療 甜藥不利病上醫療大病 甜藥皆不與

前後皆如是 智者咸所行後後而進修 身肉而捨用

智者觀身肉 喻菜而生有枯謝棄糞土 是捨不名難

若身所作苦 心謂其虛作智者心非惡 彼無惡業苦

知法意快樂 具福身快樂無此虛輪迴 得苦云何悲

求盡過去罪 深利他福海此力菩提心 二乘等要急

如是利不樂 行行何得苦菩提心輦輿 智者乘得樂

爲成就有情 樂施方便力身力苦怖作 觀之唯稱讚

斷如是分別 增長於精進我身而能捨 超過身方便

我消除自他 無數之過失一一之過失 若劫盡無餘

彼過一一盡 我無有纖毫無邊苦已脫 我心云何損

我求多功德 爲利於自他學一一功德 劫盡學無盡

纖毫之功德 我生不曾作或當得生處 虛度無所有

我樂興大供 供養佛世尊爲貧不能作 而願不圓滿

不施怖者安 不修母快樂如入母胎藏 母唯病苦惱

過去爲離法 我今得果報所生旣如是 當行何法行

一切善心根 世間之牟尼彼根恒不退 常得好果報

