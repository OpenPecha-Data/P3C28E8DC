觀此一切身 不行於一處彼行於處處 何處自安住

以彼身手等 一切處皆住彼一身如是 乃至於手等

無內無外身 何獨身手等手等無分別 云何彼復有

彼旣無癡身 寧云意手等住已近殊勝 觀者知人喻

若彼因和合 木人此可同若了如是相 彼身同此見

如是捨足指 手指亦皆捨彼初觀節合 後見節自離

此身破已竟 彼住分別見分別見此身 得喻如虛空

如是之夢色 智者何所樂設施若無身 何有男女等

若喜眞得苦 此者何不解觀察此云何 愛樂深煩惱

樂者之不實 如彼無執受汝苦復云何 如彼自無得

彼有苦微細 旣微而不說以彼微細故 不說令他喜

因瞋而苦生 旣生而有滅若於定有見 於生自不受

如是而旣知 如是觀因果禪愛或相應 得生彼疑地

善根之所利 皆爲於何人彼此何和合 和合而何得

人喻於虛空 雖合而無入無入而非合 是無分別行

不求和合名 若見而無見和合彼不求 云何名得生

有物非和合 如導而先知而彼識無相 不住於和合

彼觸法如是 何受而得生我今何所爲 而得於苦害

若不得所受 苦害而不覺此位彼得見 何愛不遠離

今見此夢觸 自心之幻化旣見彼觸性 彼受汝亦得

