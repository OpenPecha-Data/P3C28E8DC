菩提行若此 思惟於行福菩提行莊嚴 一切人皆得

乃至一切處 身心苦惱者彼得此妙福 歡喜快樂海

若有不自在 而處輪迴者使得世間樂 及得菩提樂

若有世界中 乃至於地獄而令彼等人 悉受極快樂

寒苦得溫暖 熱苦得淸涼菩薩大雲覆 復浴法水海

鐵樹鐵山峰 劍林光閃爍一切成劫樹 罪人喜安樂

喻迦那摩迦囉拏 鴛鴦鵝鴈聲適悅池沼淸淨無濁穢 微妙諸香生喜樂

地獄爐炭聚 而得摩尼聚 熱地水精嚴復寶山和合 以如是供養 善逝宮皆滿

炭火熱劍雨 今後灑花雨彼劍互相殺 今後花互散

爛搗諸身肉 喻君那花色 肉骨與火同 棄墮奈河水以我善力故 令得天宮殿 彼光如千日 彼滿那枳儞

焰魔之獄卒 見者不驚怖 烏鷲等飛類 悉離惡食苦 愛彼普快樂此得何善生 福喻於虛空 觀此上下等 如見金剛手 速滅除災患

降彼花香雨 破滅地獄火 云何名快樂云何名歡喜 處彼地獄者 得見觀自在

同一切威德 俱胝髻童子 大悲菩提心救度於一切 以彼天供養 天冠及天花

乃至悲心花 適悅寶樓閣天女之言說 百千種歌詠　讚大聖文殊

及普賢菩薩 以此善功德同於地獄者

如彼北洲人 色力幷壽命

濟彼諸餓鬼 與食與洗浴令飽滿淸涼 離苦得快樂

大聖觀自在 觀察地獄苦無量苦可怖 手出甘露乳

聾者得聞聲 盲者得見色妊娠及產生 喻摩耶無苦

雖衣雖飮食 莊嚴而淸淨一切隨求意 得利復得益

