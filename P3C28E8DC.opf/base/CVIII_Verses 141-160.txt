作此善無我 獲得無我我大毀及讚歎 無苦亦無樂

我所作業因 獲彼善安住謙下世最上 無德乃有德

以彼德不稱 一切德自有謙下而若此 勝我由斯得

離戒見煩惱 由得無我力如醫諸病人 隨藥力痊差

我如是救療 自見而云何然自有功德 彼德我無住

地獄之惡門 於彼愁不生以有功德故 斯乃爲智者

若自平等觀 利益自增長自利分尊卑 鬥諍而成就

此一切世間 誰得見功德若此功德名 不聞此人得

罪蓋覆心寶 是不自供養於自利益分 而總不獲得

有見而暫喜 久久必不喜如是一切人 哂笑而毀訾

下劣心我慢 自勝嫌人同誇智慧顏容 種族財富等

以此爲自德 常欲聞稱讚聞讚生勝心 歡喜而得樂

以此爲得利 自謂功德力宿造纖毫因 得此不正業

盡此少報已 永在於輪迴如是輪迴中 受彼百千苦

過於無邊劫 不知其出離被苦常大困 罪心而不覺

如是不知覺 久久發善種後見如來言 眞實得功德

汝若見過去 不受彼惡業菩提正快樂 此樂不得離

是故而取喻 彼輸揭羅等汝云何更作 我慢及不善

諸行及己身 觀之而不見獲得如是離 利他汝常行

自樂而苦他 此行乃下劣汝自之一心 於他作憎愛

