喻世人爲自在主 由於己事不稱情云何而爲彼作子 我作非彼奴僕性

喻佛入苦而無苦 如得快樂復歡喜要歡喜彼一切佛 佛喜爲彼能此作

如身煩惱而普有 欲一切乏悉充足於有情苦亦復然 我無方便空悲愍

是故此苦我遠離 救一切苦興大悲先嬈惱於忍辱人 彼罪我今而懺悔

我今奉事於如來 同於世間諸僕從衆人足蹈我頂上 受之歡喜而同佛

世間一切賤能作 以悲愍故無有礙見此一切無比色 彼如是尊誰不敬

如是爲奉於如來 如是爲自利成就如是爲除世苦惱 如是我今乃出家

譬如一王人 能調伏大衆衆非一能調 以長親王故

彼一而非獨 蓋有王之力制斷不怯劣 亦無有過失

悲愍心住忍 力若地獄卒將護於有情 如事以惡王

瞋非王所令 如彼地獄苦煩惱於有情 彼苦而自受

喜非王所與 如得於佛等善心於有情 此心何不受

將護於有情 後當得成佛見感尊重稱 此善何不見

無病復端嚴 快樂而長命富貴作輪王 斯皆從忍得

菩提心忍辱波羅蜜多品第四

