若人瞋不護 愚迷無智故喻持杖勸人 而增彼瞋惱

我於過去生 苦惱諸有情是故於今身 被苦惱能忍

我身喻於鐵 受彼燒鎚鍛如彼鐵持身 何得有其苦

我今看此身 如無情形像雖被諸苦惱 而瞋無所起

愚迷起愛業 不知其苦本得苦緣自過 云何生瞋惱

喻受地獄苦 飛禽劍林等知自業所生 何處有瞋惱

我得如是業 此過知所起設令入地獄 不由他所作

欲盡我之業 無量無有邊我業旣如是 長時受地獄

我此過如是 彼實我冤家云何分別知 愚迷瞋造作

若人自護持 對冤忍不恚是心功德生 地獄云何入

盡我之所行 得因如彼時不忍瞋不護 破壞於修行

意無相無形 散亂卽破壞由身護持故 身苦當忍受

我於口惡業 衆過而不作身不被衆苦 云何心有瞋

我於今生中 淨心行利行於利益旣無 何事於食飮

凡所作爲事 要在於利他彼無利非愛 定獲罪無疑

不如今殞沒 無貪邪壽命邪命住雖久 死當墮苦趣

譬如在夢中 百年受快樂如眞實得樂 覺已知暫非

喻彼時無常 壽命之延促覺此二事已 彼何得快樂

久處於歡娛 自謂得多益如行人被劫 裸形復空手

福利隨過減 罪根還復生福盡罪不生 爲獲不瞋利

