彼何爲活命 一向作不善如是不思惟 無善不破壞

無得讚於瞋 破壞有情故如是心利他 彼瞋無由生

爲彼修心人 於忍不住故見彼煩惱生 是讚忍功德

塔像妙法等 有謗及破壞佛等無苦惱 我於彼不瞋

於師幷眷屬 不作於愛業今因過去生 見之而自勉

覺心觀有情 恒在衆苦惱見彼如是已 於苦惱能忍

瞋恚與愚癡 分別過一等於此毒過咎 何得說無過

云何於過去 而作害他業如是諸業因 間斷此何作

如佛福亦然 我今一心作與一切有情 慈心互相睹

喻火燒其舍 舍中而火入舍中若有草 彼火自延蔓

如是還喻心 和合於瞋火燒彼福功德 刹那無所有

若人殺在手 放之善可稱地獄苦能免 此善誰不讚

若人在世間 少苦不能忍地獄苦無量 瞋因何不斷

我以如是苦 歷百千地獄一一爲利他 所作不自爲

我無如是等 諸大苦惱事以離世間故 爲利如是行

離苦獲快樂 彼皆讚功德得彼如是讚 云何而不喜

彼旣得如此 無礙之快樂利他行最上 智者何不勉

如是最上行 得快樂不修此見若不捨 破壞於正見

若敬愛於他 以德而稱讚他德旣稱讚 乃是自敬愛

當發菩提心 爲一切有情令得諸快樂 云何瞋有情

