因靑而有靑 影現隨衆色非靑而現靑 如心而自作

又如彼燈光 智者知此說智慧此開通 知者何所說

雖開而不開 如人無所睹石女義不生 與此義不二

亦同無心識 緣念無所得非念而別生 虛妄念如毒

謂若因若果 爲法而自說有談眼藥方 見甁而無藥

若見聞覺知 此有而非有念斷於苦因 此實念當念

念念而無別 此心當平等前塵常惑人 了之無所有

如幻而不實 妄心而自見住塵處輪迴 喻空無所依

住塵性亦然 亦無有所得若與不善俱 不善汝所得

若心有取捨 施一切如來如是用心意 而有何功德

幻境一切知 煩惱云何斷於彼幻三毒 遠離而不作

知於煩惱心 彼作而未盡於彼得見時 空有意無力

煩惱性非盡 與空而相雜至彼無所學 彼後乃得盡

彼性而無得 亦復不能見彼性若無住 云何住此身

若性而無有 身住於無性是性如去來 隨現而無著

劫樹與摩尼 能如意圓滿佛變化亦然 當爲斯行願

喻法咒林樹 咒成而枯壞毒等雖久害 彼彼皆消除

菩薩之修行 所作諸事業菩提行最勝 佛樹能成就

以彼平等行 而住於寂靜及作不思議 供養得何果

隨彼所行因 而得於彼果供養等眞實 得果而稱實

