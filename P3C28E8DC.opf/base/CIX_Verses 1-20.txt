如來智慧仁 爲一切世間令求遠離苦 是故智慧生

眞如及世間 今說此二法知佛眞如故 說法而智慧

彼世間凡夫 見二種相應

害及勝害等 乃世相應事彼二事見已 見之乃爲智

智見世間性 是喻於眞如此說無去來 智者無不見

色等甚分明 乃世相應事不淨而爲淨 智者喻有利

爲知世間故 是說世間性爲見於眞如 見以刹那住

世間行相應 此行無過失知女人不淨 異世諸害事

謂佛福虛幻 使我云何信有情若幻境 云何復生滅

彼因集和合 乃得於幻緣有情種子生 云何有眞實

殺彼虛幻人 無心性等罪平等心虛幻 罪福得生起

眞言力等持 幻境心無著以彼種種幻 種種因業生

何有於一人 得於一切力若住於眞如 或住於淨戒

如是卽佛行 誰云菩提行因緣當斷盡 幻化不可得

因緣若斷盡 無生而自得若不住疑妄 幻境而不立

幻境若彼無 一切不可得如是卽眞如 得現於心體

心如是若分 虛幻何由見心不自見心 世尊之所說

如劍刃雖利 雖利不自斷自性由若斯 復喻如燈光

破闇然得名 而不云自照又若水精珠 體本唯淸澈

