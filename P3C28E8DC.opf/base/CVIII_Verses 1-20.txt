佛喜精進增 安住禪定意愍彼散心人 煩惱芽間住

我今知身心 不生於散亂是故遠世間 亦遠離疑惑

利益行可愛 愛不離世間智者乃思惟 是故此皆捨

依於奢摩他 尾缽奢曩等 如是而起行破壞於煩惱 先求奢摩他 不藉世間行

無常而恒有 於愛何得要若見於千生 不復起愛著

不樂尾缽捨 亦不住等持見已不止足 是患過去渴

如實而不見 安得盡煩惱意緣於愛集 被煩惱燒然

思惟彼下墮 短命須臾住善友不長久 堅固法不成

行與愚迷同 決定墮惡趣何得同愚迷 以毒分牽故

而於自眷屬 刹那獲怨恨凡夫性異生 喜怒而無定

多瞋承事難 遠離於善利下劣心自讚 縛著憎愛罪

彼不捨於瞋 當墮於惡趣迷愚不攝心 爲此無功德

自讚毀謗他 輪迴樂自得愚迷之所持 住是等不善

不善不和合 彼事皆獲得一身我所樂 而意無所貪

遠離於愚迷 當得愛承事不爲於讚歎 住於何善事

略如蜂造蜜 寂靜得成就我行一切處 如未曾有者

恒得於多人 讚歎而敬愛若迷於處處 得意樂快樂

以此於世間 得生死怖畏是故彼智者 怖畏於生死

知千種苦惱 住之決定受若於刹那頃 自修於精進

獲得好名稱 亦復多利養以彼同利人 毀我非功德

