是故彼夢覺 此疑彼無有彼性若見有 乃不實生者

是故知彼性 無因卽無所一切皆無主 因緣中安住

由彼無別異 不住復不去於實彼若迷 返爲世間勝

爲從因所生 爲從幻化作何來彼何去 了知而若此

若此而了知 乃見彼無性云何知假實 同於影像等

性若云自有 是因何所立彼若是不有 彼因故不用

有無之性相 因俱胝百千彼位云何性 何得於別性

彼性無性時 是性何時得無性卽無生 當依彼性行

性無過去性 而由性不生無有性無性 喻幻化和合

一切有無性 有如是不滅此一切世間 是故不生滅

知行空不實 喻夢喻芭蕉分別滅不滅 一切不可得

性空乃如是 何得而何受不實恒若斯 彼彼云何得

何苦何快樂 何愛何不愛彼愛何所愛 要當知自性

世間亦可知 何名爲無上何人何所親　　何生而何得

一切喻虛空 彼此受皆失歡喜瞋相對 因喜或鬥諍

瞋惱諸邪行 一切令破壞罪惡自愛樂 是得惡趣名

死卽墮惡趣 得苦而無悔或往來天中 生生而得樂

捨於多罪崖 謂眞實如是如是眞無性 復互相憎愛

說彼將來惡 溺無邊苦海色力幷壽命 彼得而唯少

雖獲於快樂 而由飢困者眠睡災昏迷 如虛幻和合

