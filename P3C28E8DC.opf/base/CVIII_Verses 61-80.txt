不淨而不一 而汝自不嫌無別不淨器 此器孰多愛

龍腦香米等 食飮而適悅入口味最上 是地合淸淨

若此甚分明 彼不淨不離穢惡棄尸林 是身同若此

皮剝肉潰爛 見之得大怖旣能知彼已 復何生愛樂

白檀香復潔 身無如是妙云何殊勝香 用心而別愛

自性臭若貪 不樂於寂靜亦於法諸香 一切皆染污

若復髮甲長 牙齒兼垢黑垢膩之所持 惡性身裸露

狂亂自癡迷 欲用行大地復持諸器仗 一心待自殺

寒林枯骨形 見乃發惡聲聚落枯骨動 迷人返愛樂

不淨乃如是 此苦爲彼愛如彼那落中 無苦痛不受

少年貪受樂 不求勝善力少年如不求 老至欲何作

如彼日將落 爲作困不就復如鹿獸群 至夜空還去

錫杖缽隨行 在路而困苦如犢隨母行 無所畏亦爾

若自爲欲迷 自賣爲僕從彼不得自在 亦復隨業牽

如女產林野 如戰命難保迷者爲欲誑 恃我感奴僕

斷欲者心淨 於苦能審察見彼欲火燒 復若毒槍刺

迷人求欲境 喜獲妄守護無利事無邊 淸淨皆破壞

世間虛幻財 愚人忙忙貪輪迴往來苦 解脫於何時

如是貪欲味 欲者受不少喻牛牽重車 至彼口無草

